# Arduino-Home-Theatre
## Descrizione
Il progetto prevede la realizzazione di un sistema automatizzato per una sala home-theatre, utilizzando una Elegoo UNO R3. Il sistema rileva la temperatura, l’umidità e il livello di luce all’interno della stanza. La misurazione di questi fattori viene effettuata tramite un sensore DHT11 per temperatura e umidità e una fotoresistenza per il livello della luce. Se la temperatura o l’umidità superano una soglia prestabilita, si attiva una ventola per rinfrescare l’ambiente, mentre se la luce è eccessiva, un motore abbassa la tenda per garantire un’illuminazione ottimale.

Di default, il sistema opera in modalità automatica in base ai dati rilevati dai sensori. Tuttavia, tramite telecomando e ricevitore IR, è possibile disattivare la modalità automatica e regolare manualmente la ventola e la tenda.

In questo modo, il sistema garantisce un’esperienza ottimale, adattandosi sia automaticamente alle condizioni della stanza sia permettendo un controllo personalizzato.
